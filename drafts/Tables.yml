name: Práce s tabulkovými daty
goals: |
  Po práci s textem a skripty nyní přejdeme k **datům v tabulkách** — jinými slovy k *seznamům záznamů*. Budeme je navrhovat, hledat v nich, řadit je a filtrovat. Osvojíme si práci s tabulkovými procesory. 
  
  Během studia a následně v praxi budete pracovat např. s otevřenými daty, korporátními daty, odpověďmi na dotazníky nebo výzkumnými daty — a tato data budou často reprezentována právě tabulkami.
reading: |
  Nejprve se podívejte na TEDx video o tom, jak lidé s tabulkami pracují: [What Archimedes has to say about spreadsheets](https://www.youtube.com/watch?v=yda2cm7D_cQ) (Felienne Hermans, TEDx Delft). Pokud byste nevěděli, co je Pythagorejská trojice, [mrkněte na Wikipedii](https://cs.wikipedia.org/wiki/Pythagorejsk%C3%A1_trojice).
  
  ### Tabulkové procesory
  
  Tabulkových procesorů je mnoho — od stále nejběžnějšího *Microsoft Excel* přes *LibreOffice Calc* až po cloudová řešení jako jsou *Google Tabulky*. V tomto kurzu budeme pracovat s posledním zmíněným nástrojem od Google — pokud jste jej zatím nevyužívali, [krátce se s ním seznamte](https://www.google.com/intl/cs/sheets/about/).

  > **Tip:** Mimochodem, jako studenti FF MU máte možnost zdarma používat několik různých komerčně dostupných balíků.

  Tabulkový procesor umožňuje pracovat s větším množstvím záznamů najednou. Grafické uživatelské rozhraní pomáhá při práci s buňkami, vzorci i při tvorbě grafů — cílem je zpřístupnit komplexní funkcionalitu pomocí jednoduchého rozhraní.
  
  Pro teoretický úvod si z odborného článku [Spreadsheet Engineering](https://is.muni.cz/auth/el/1421/podzim2015/VIKBA05/um/Spreadsheet-Engineering.pdf) si přečtěte kapitolky: 
  
  - *Introduction* (cca 2 strany)
  - *Spreadsheets: A History of Success?* (cca 3 strany)
  - a pro zvídavé kapitolu *Spreadsheet Analysis*
  
  > **Pozn.:** Původně jsem chtěl z článku vytáhnout jen tyto první 3 kapitoly, ale nechávám k dispozici celý článek. Pokud chcete, tak se můžete podívat, jak odborný článek vypadá. (Článek je velmi zajímavý, ale od 3. kapitoly začíná být dost složitý.)
rubrics:
  - Pokud jste objevili nějakou chybu, upřesněte, kde se chyby nachází. Pokuste se problematiku osvětlit tak, aby to autorovi/autorce pomohlo.
preface: Dejte si pozor na správné užívání pojmů.
---
bloom: understand
vars:
  q:
  - "Definujte *vlastními slovy* co nejpřesněji pojem *objekt* a vysvětlete, jak se k němu vztahují pojmy *entita* a *atribut*."
  - "Definujte *vlastními slovy* co nejpřesněji pojem *entita* a vysvětlete, jak se k němu vztahují pojmy *objekt* a *atribut*."
  - "Definujte *vlastními slovy* co nejpřesněji pojem *atribut* a vysvětlete, jak se k němu vztahují pojmy *objekt* a *entita*."
questions: |
  ### Návrh seznamu
  
  Seznamte se s pojmy: 

  - řádek a sloupec tabulky
  - hodnota,
  - entita,
  - objekt,
  - atribut,
  - seznam,
  - záznam,
  - a filtrování. 

  Dobrým zdrojem může být třeba [tato stránka od Miroslava Lorence](http://lorenc.info/3MA381/seznamy.htm) (sekci Formulář můžete přeskočit). Zkuste se podívat i po jiných zdrojích informací (tradičně použivejte [Google](http://google.com/?q=spreasheet+basics) a [Wikipedii](https://en.wikipedia.org/wiki/Table_(information))).

  %q%
rubrics:
  - checklist: ''
    items:
      - První pojem je správně definován.
      - Definice není zkopírována z jiného zdroje.
      - Je vysvětleno, jak se k němu vztahují dva zadané pojmy.
---
bloom: remember
allowRepeat: question
count: 2
vars:
  term:
    - "buňka (cell)"
    - "řádek (row)"
    - "sloupec (column)"
    - "záhlaví (hlavička)"
    - "záznam (record)"
    - "seznam (list)"
    - "list (sheet)"
    - "sešit (workbook)"
questions: |
  Popište pojem *%term%* v kontextu práce s tabulkovými daty. Jedná se o elementární pojmy, proto se snažte o přesnou a jasnou definici.
rubrics:
  - checklist: ''
    items:
      - Pojem je popsán správně.
---
bloom: apply
input: code
questions:
  - "Jak byste zapsali data do tabulky pomocí jazyka HTML? Vytvořte kód obsahující tabulku se dvěma řádky a dvěma sloupci."
  - "Jak byste zapsali data do tabulky pomocí jazyka Markdown (dialekt [Multimarkdown](https://github.com/fletcher/MultiMarkdown/wiki/MultiMarkdown-Syntax-Guide))? Vytvořte kód obsahující tabulku se dvěma řádky a dvěma sloupci."
rubrics:
  - checklist: ''
    items:
      - Kód je správně vytvořený.
      - Tabulku je možné zobrazit (pomocí vhodného nástroje).
---
bloom: apply
input: code
questions:
  - "Vytvořte seznam textových řetězců, které **začínají na** malá i VELKÁ písmena, číslice i ostatní znaky (např. `#@$%` atp.). Seřaďte je pomocí Google Tabulek od nejmenšího po největší. Popište, jak je procesor seřadil (zda jsou čísla před písmeny a podobně)."
rubrics:
  - checklist: ''
    items:
      - Je vytvořen seznam řetězců dle zadání.
      - Pro řazení je využito filtru.
      - Je popsáno, jak jsou řetězce seřazeny.
---
bloom: apply
count: 2
allowRepeat: question
vars:
  entita:
    - kniha
    - počítač
    - student
    - vyučovací předmět
    - počítačový program
    - databáze knih
    - sociální síť
    - knihovna
    - zoologická zahrada
    - muzeum
    - univerzita
questions: |
  ### Konzistence dat
  
  Pro práci s tabulkou je důležité ji udržovat konzistentní a bez chyb (to již znáte z videa). Dohledejte si, co jsou to datové typy (text, celé číslo, reálné číslo, logická hodnota, datum a čas a další) — [Wikipedie napoví](https://cs.wikipedia.org/wiki/Datov%C3%BD_typ). Dohledejte si také jak se používají tyto funkce: kopírování, formátování (nástroj štětec), vložení bez formátování (pouze hodnoty).

  Vymyslete k entitě „%entita%“ **po třech atributech různých datových typů**: celé číslo, reálné číslo, text, datum/čas a logickou pravdu či nepravdu (tedy celkem 15 atributů).
prefill: |
  celá čísla:
  - 
  - 
  - 

  reálná čísla:
  - 
  - 
  - 

  textové řetězce:
  - 
  - 
  - 

  data/časy:
  - 
  - 
  - 

  logické pravdy:
  - 
  - 
  - 
rubrics:
  - checklist: ''
    items:
      - Celočíselné atributy jsou vhodně zvolené.
      - Atributy vyjádřené pomocí reálných čísel jsou vhodně zvolené.
      - Řetězcové atributy jsou vhodně zvolené.
      - Časové atributy jsou vhodně zvolené.
      - Booleovské atributy jsou vhodně zvolené.
---
bloom: create
input: file
comments: 10
questions: |
  Vytvořte tabulku, která bude mít alespoň 5 řádků (+ hlavička) a 10 sloupců. Tabulka bude popisovat alespoň 5 objektů, které mají podobné vlastnosti. V každém sloupci bude jeden atribut. Až budete mít tabulku vytvořenou, zamyslete se, jaký typ hodnot mají jednotlivé atributy. Data v tabulce mohou být reálná nebo smyšlená. Soustřeďte se na konzistenci dat.
  
  > Příklad: Tabulka automobilů, ve sloupcích např. výrobce (text), model (text), SPZ (šestimístný kód), barva (text, popř. kód barvy), počet míst k sezení (celé číslo), objem válců (celé číslo), rok výroby (čtyřmístné číslo).

  Výsledek odevzdejte ve formátu XLSX (využijte export z Google Tabulek) a popis tabulky (včetně datových typů) vepište do pole pro komentáře.
rubrics:
  - checklist: ''
    items:
      - Tabulka je správně vytvořena.
      - Data v tabulce jsou konzistentní.
      - Data v tabulce jsou správně popsána.
---   
bloom: create
input: file
comments: 10
vars:
  country:
    - českých
    - amerických (USA)
    - britských (Velká Británie)
    - francouzských
    - německých
    - japonských
  genre:
    - komedií
    - akčních filmů
    - animovaných filmů
  yearfrom: [1993, 1994, 1995, 1996, 1997, 1998]
  yearto: [2011, 2012, 2013, 2014, 2015, 2016]
questions: |
  Na zájmovém webu [ČSFD.cz](http://www.csfd.cz/zebricky/specificky-vyber/) vyhledejte žebříček %country% %genre% od roku %yearfrom% do %yearto%. Tabulku prvních 20 filmů si zkopírujte do Google Tabulek (bez formátování). Následně filmy seřaďte podle počtu hodnocení sestupně.

  Pokud je v žebříčku méně než 20 filmů, vložte do tabulkového procesoru všechny nalezené a napište do listu poznámku pro opravujícího.
rubrics:
  - checklist: ''
    items:
      - Data jsou vložena v tabulce.
      - Data jsou správně vložena do tabulky (bez formátování).
      - Data jsou správně seřazena dle počtu hodnocení.
---
bloom: create
input: file
comments: 10
vars:
  name1: ['křestní jméno', 'příjmení']
  name2: ['křestní jméno', 'příjmení']
questions: |
  ### Filtry
  
  V tabulkovém procesoru si vyzkoušejte používání filtrů a podmíněného formátování. O filtrování jste si už přečetli v článku od Miroslava Lorence a znalosti si můžete doplnit např na [stránkách Pavla Lasáka](http://office.lasakovi.com/excel/data/seradit-a-filtrovat-excel/). Na stejném místě najdete i informace o podmíněném formátování.

  Vytvořte si kopii [sdíleného souboru Atlas ptactva](https://goo.gl/9D2Rk1). Odstraňte z něj duplicity, vyfiltrujte záznamy, které začínají na stejné písmeno jako vaše %name1% a ostatní vymažte. Ve druhém sloupci zvýrazněte vaší oblíbenou barvou záznamy, které začínají na písmeno jako vaše %name2%. (Do komentáře vepište vaše iniciály. Pokud seznam neobsahuje záznamy, které vyhovují zadání, vyberte si jiné písmeno a též to poznačte do komentáře.) Ve třetím sloupci zvýrazněte kladné záznamy zelenou výplní a záporné červenou výplní.

  Výsledek odevzdejte ve formátu XLSX (využijte export z Google Tabulek).
rubrics:
  - checklist: ''
    items:
      - Data jsou odevzdána ve správné podobě.
      - Z dat jsou odstraněny duplicity.
      - Jsou vymazány záznamy, které nevyhovují podmínkám v zadání.
      - Barevné zvýraznění ve druhém sloupci je provedeno dle zadání.
      - Kladné a záporné záznamy jsou zvýrazněny pomocí podmíněného formátování.

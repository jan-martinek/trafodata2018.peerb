name: Značkovací jazyky: HTML
goals: |
    Cílem této lekce je poznat základy HTML a vše si osahat. Nejprve si přečtěte úvod a následně se vrhněte na úkoly: nejvíce se naučíte tím, že si to vyzkoušíte.
reading: |
    ### Zdrojový kód
    
    Jedním z nejdůležitějších konceptů na webu je tzv. zdrojový kód. Zdrojový kód HTML je prostý text, který obsahuje předem definované značky, které umí webové prohlížeče (jako jsou např. Google Chrome, Microsoft Edge, Mozilla Firefox a další) zpracovat.
    
    Mezi tím, co se vám zobrazí v prohlížeči, a zdrojovým kódem je rozdíl: ***zdroják* popisuje to, co prohlížeč *zobrazuje***. Princip je přibližně následující. 
    
    Ve zdrojáku je napsáno něco jako: 
    
    <div class="panel">
     <code>TOHLE JE NADPIS DRUHÉ ÚROVNĚ: Nadpis</code>
    </div>
    
    a prohlížeč zobrazí:
        
    <div class="panel">
        <h2>Nadpis</h2>
    </div>
    
    Protože psát `TOHLE JE NADPIS: ` před každý nadpis by bylo omezující, HTML používá zkrácené značky vymezené lomenými závorkami. Výše uvedený nadpis tak můžete napsat pomocí značky `h2` (z anglického „level 2 heading”): 
    
    <div class="panel">
        <code>&lt;h2&gt;Nadpis&lt;/h2&gt;</code>
    </div>
    
    U jakékoli stránky, kterou vidíte na internetu, si můžete zdroják zobrazit. [Jak na to?](https://www.google.cz/search?client=safari&rls=en&q=jak+zobrazit+zdrojov%C3%BD+k%C3%B3d+str%C3%A1nky)

    ### Sémantika
    
    Asi nejdůležitější, čemu se musíte při práci s HTML naučit, je to, že pracujete s významem částí dokumentu, nikoli s jejich podobou. Výše uvedený příklad ukazuje tvobu *nadpisu*, nikoli *většího tučného textu*.
    
    HTML popisuje význam, nikoli podobu. Tyto dvě věci mezi sebou souvisí, ale první je vždy význam. Podoba může být různá — nadpis v knize bude vypadat odlišně, než nadpis v lifestylovém časopisu. Ale **stále jde o nadpis**. Je to důležité i kvůli tomu, že webový obsah nemusí vždy vypadat stejně: jinak vypadá na mobilu, jinak na počítači, jinak na hlasové čtečce, kterou dnes používají především neslyšící.
    
    Je to tak důležité, že to stojí za zopakování: **HTML popisuje význam prvků dokumentu (sémantiku dokumentu), nikoli jejich podobu.**

    ### Učíme se psát
    
    Pro psaní HTML nepotřebujete žádné superschopnosti — stačí umět napsat tyto čtyři znaky: `<>"/` (lomené závorky, uvozovky a lomítko). Pak už snadno napíšete i pěkný odkaz `<a href="doma.html">domů</a>`. Jak tyto znaky napsat na české klávesnici? Googlujte třeba „[speciální znaky česká klávesnice](https://www.google.cz/search?q=speci%C3%A1ln%C3%AD+znaky+%C4%8Desk%C3%A1+kl%C3%A1vesnice)“. *Tip: Uživatele MS Windows bude zajímat [pravý Alt (AltGr)](http://dusan.pc-slany.cz/klavesnice/obrazky/pravy-alt.gif).*
    
    ### Základní četba
    
    Četbou na tento týden je tentokrát velmi stručný výtah k HTML, který najdete [online](http://jan-martinek.com/etc/html/) (autorem je vyučující, proto se nebojte na nejasnosti ptát ve fóru).
    
    Pokud budete chtít obdobný návod popsaný jinými slovy (opakování je zde skutečně matkou modurosti), doporučuji [googlit](https://www.google.cz/search?q=html+basics) — ale dávejte si pozor, internet je plný nepřesných a neaktuálních článků. *Určitě si ve vyhledávači nastavte časové omezení na poslední rok.* Pěkný článek, který je alternativou zadaného textu, je přímo [od Mozilly](https://developer.mozilla.org/en-US/Learn/Getting_started_with_the_web/HTML_basics), organizace, která vyvíjí prohlížeč Firefox.
    
    Dalším způsobem, jak se HTML snadno naučit, je vyzkoušet si krátký e-learningový kurz na serverech jako je [Coursera](http://coursera.com) nebo [Khan Academy](http://khanacademy.org). V dalších lekcích se s těmito servery ještě setkáte.
    
    > **POZOR: V tomto kurzu je možné používat pouze zdroje, které popisují standard HTML 5**. Pro úplnost dodávám dva zdroje, kterým se v rámci tohoto kurzu vyhněte: [jakpsatweb.cz](http://jakpsatweb.cz), [tvorba-webu.cz](http://www.tvorba-webu.cz). Pokud je někde vyžadováno uvedení zdroje, tyto weby nejsou uznatelné.
    
    
    ### Editor
    
    Pro zpracování části domácího úkolu (psaní HTML dokumentu) budete potřebovat textový editor. *Poznámkový blok*, který máte nainstalovaný, pokud používáte operační systém Windows, vám dovolí začít, ale nic vám neusnadní (a leccos ztíží). 
    
    Proto si nainstalujte textový editor [Sublime Text](https://www.sublimetext.com) (pro vyzkoušení je možné jej používat zdarma po neomezenou dobu).
    
    ### A píšeme
    
    Jakmile budete mít nainstalovaný editor, můžete se podívat na tento [článek o psaní stránek v HTML](https://developer.mozilla.org/en-US/Learn/HTML/Write_a_simple_page_in_HTML), který hezky vysvětluje, co obnáší psaní HTML stránky. 
    
    Pokud v této fázi narazíte na problémy, obraťte se s prosbou o radu do předmětového fóra. **Je dovoleno — a doporučováno — si vzájemně pomáhat a radit se.** Dejte si na úkolu dobře záležet — na znalosti HTML podstatně závisí úspěch v závěrečném testu.
preface: "Při zpracování úkolů vycházejte ze zadané literatury a dohledávejte další informace na internetu."
rubrics:
    - 
        metric: "Jsou odpovědi vědomostní otázky (tzn. první čtyři) správné?"
        0: "Odpovědi schází nebo jsou zcela nesprávné."
        1: "V odpovědích se objevují zásadní chyby."
        2: "V odpovědích se objevují drobné chyby."
        3: "Odpovědi jsou zcela správné."
    - "Pokud se v odpovědích objevují chyby, upřesněte, kde je autor/ka dělá. Pokuste se to vysvětlit tak, aby to pomohlo v pochopení problematiky."
    - 
        metric: "Jsou praktické úkoly provedeny správně? Jsou prvky HTML v kódu užity správně?"
        0: "Odpovědi schází nebo jsou zcela nesprávné."
        1: "V odpovědích se objevují zásadní chyby."
        2: "V odpovědích se objevují drobné chyby."
        3: "Odpovědi jsou zcela správné."
    - "Zhodnoťte, zda jsou zvýrazněné pasáže v textu knihy v posledním úkolu vybrané vhodně a zvýrazněné správným způsobem. Pokud byste raději zvýraznili jiné pasáže, jaké by to byly?"
---
bloom: remember
count: 1
vars:
    element: ['p', 'h1', 'h2', 'h6', 'ol', 'ul', 'li', 'title', 'br', 'head']
questions: "Jaká je sémantika prvku `%element%` v HTML dokumentu? Kde se takto vyznačený prvek v dokumentu objevuje?"
---
count: 2
bloom: remember
questions:
    - "Co znamená zkratka HTML?"
    - "Je pravda, že HTML je značkovací jazyk? Co to znamená? K čemu slouží jazyk HTML?"
    - "Jak interpretuje prohlížeč mezery, tabulátory, nové řádky a jiné neviditelné znaky (white-space characters) v kódu stránky?"
    - "Jaký je rozdíl mezi termíny *HTML značky* a *HTML tagy*?"
---
count: 1
bloom: understand
questions:   
    - "Co umožňuje užívání HTML? (Popište, co umožňuje jak v rámci jedné stránky, tak mezi stránkami.)"
    - "K čemu slouží atributy `src` a `alt` u obrázku?"
    - "Popište rozdíl mezi seznamem značeným `<ol> … </ol>` a seznamem uzavřeným ve značkách `<ul> … </ul>`. Pro jaké seznamy je vhodný první a druhý typ seznamu?"
---
count: 2
bloom: apply
input: html
questions: 
    - |
        Vložte libovolným způsobem kód stránky kisk.cz do [validátoru](https://www.google.cz/search?rls=en&q=co+je+to+valid%C3%A1tor) a do odpovědi zkopírujte chyby a varování nalezené validátorem.
    - |
        Najděte na internetu stránku s vysvětlením, jak v HTML psát podtitulky 
        (tzn. doplňující text k titulku, viz příklad níže) dle specifikace HTML5. Do 
        odpovědi vlastními slovy shrňte toto vysvětlení a zkopírujte URL (adresu) nalezené 
        stránky. Dejte si skutečně pozor na to, aby šlo o návod pro *HTML 5*.
        
        <big><big><strong>Technology and The Evolution of Storytelling</strong></big></big><br><strong style="line-height: 1.6em;">It is such an exciting time to be a filmmaker.</strong>
    - |    
        Vytvořte v HTML číslovaný nákupní seznam. Jako jeho položky použijte jablko, máslo, 
        jogurt a dvě vymyšlené položky dle vlastní fantazie (v libovolném pořadí). Zapište kód do odpovědi.
    - |    
        Najděte chybu v následujícím kódu a popište ji.
        `<strong>Nad všecko věren buď <em>sobě samému.</strong></em>`
    - |    
        Najděte v kódu stránky na adrese [novinky.cz](http://novinky.cz) nečíslovaný seznam a jeho kód zkopírujte do odpovědi.
---
count: 1
bloom: create
input: file
comments: 5
vars:
    book:
        - "http://www.gutenberg.org/ebooks/1342"
        - "http://www.gutenberg.org/ebooks/11"
        - "http://www.gutenberg.org/ebooks/1232"
        - "http://www.gutenberg.org/ebooks/76"
        - "http://www.gutenberg.org/ebooks/5200"
        - "http://www.gutenberg.org/ebooks/84"
        - "http://www.gutenberg.org/ebooks/174"
        - "http://www.gutenberg.org/ebooks/23"
questions: |
        Použijte alespoň 1000 slov z textu knihy dostupné na adrese [%book%](%book%) 
        (vyjděte z verze *Plain Text UTF-8*) a vytvořte z ní validní a relativně smysluplný HTML dokument.
        
        Využijte *alespoň* prvků odstavce a nadpisů a korektně vytvořte hlavičku dokumentu (prvek `head`). 
        V textu následně zvýrazněte důležité pasáže vhodným způsobem (pasáže vyberte dle 
        vlastního uvážení). Do vstupního pole vepište jakékoli postřehy a poznámky související s úkolem. 
        **HTML soubor vložte jako přílohu k úkolu.**

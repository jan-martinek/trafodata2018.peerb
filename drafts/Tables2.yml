name: Funkce a vzorce mezi daty v tabulkách
goals: |
  Se strukturou seznamu dat jsme se seznámili v minulé lekci. Tento týden se naučíme s daty pracovat a dělat nad nimi výpočty.
  
  Z videa a článku z minulého týdne jste se dozvěděli něco o tom, jak o tabulkovém procesoru uvažovat jako o prostředí k funkcionálnímu programování. Tohoto výrazu se nelekejte, jen je dobré si uvědomit, že i tvorba vlastních vzorečků je forma programování: dáváte počítači instrukce, podle kterých pak bude dělat práci za vás.
reading: |
  V této lekci se naučíme vzorce a funkce používat a kombinovat. Úkoly v této lekci jsou zaměřeny hodně prakticky a všechny vychází z požadavků v reálné praxi.
  
  ### Začínáme
  
  Projděte si tutorial o tvorbě vzorců. Pro úplné začátečníky se může hodit [úvodní video](https://www.youtube.com/watch?v=A6MmdLR3VK0). Pokud už jste se s tabulkovým procesorem potkali, projděte si třeba tento [článek přímo od podpory Microsoftu](https://support.office.com/cs-cz/article/P%C5%99ehled-vzorc%C5%AF-d258ec72-149a-42ac-8eae-b50a667eb491), popisující práci v MS Excel. Práce v Google Tabulkách je velmi podobná, takže můžete využít tento úvod také &ndash; psaní vzorců je ve většině tabulkových procesorů velmi podobné (často se liší jen názvy funkcí a interakční detaily).
  
  #### Lokalizace

  Většina nástrojů, mezi nimiž je Excel výjimkou, nevyužívá počeštěných názvů funkcí — to však je často spíše výhoda, protože existuje mnohem více zdrojů odpovědí k nejrůznějším problémům. V různých tabulkových procesorech se navíc mohou stejné funkce jmenovat jinak. 

  Možná máte zkušenost s českou lokalizací MS Excel, kde se funkce jmenují česky, např. `POČET` místo původního `COUNT`. V Google Tabulkách jsou funkce nazvané anglicky. Přehled českých a anglických názvů najdete např. v [článku Pavla Lasáka](http://office.lasakovi.com/excel/funkce/ms-excel-funkce-en-cz/).
  
  > #### Vizualizace dat
  >
  > Po formátování dat by dalším krokem mohla být jejich vizualizace: vytváření grafů, infografik, interaktivních nástrojů apod. Na tuto kapitolu už v tomto předmětu není prostor. Pokud by vás lákal i tento směr, tak se podívejte např. na předmět [VIKMB37 Vizualizace dat](https://is.muni.cz/predmet/phil/VIKMB37).
rubrics:
  - Pokud jste objevili nějakou chybu, upřesněte, kde se chyby nachází. Pokuste se problematiku osvětlit tak, aby to autorovi/autorce pomohlo.
preface: |
  Dejte si pozor na správné užívání pojmů.
  
  V případě potřeby můžete odevzdávaný soubor zazipovat, ale nemělo by to být nutné. **Důležité je najít správný výsledek a využít přitom vhodné funkce — ne to, jak výsledek vypadá.**

  > **Tip:** Při práci si vytvořte kopii celého souboru a pracujte přímo s ní. Při odevzdání můžete vyexportovat jediný list anebo celý soubor.
---
bloom: analyze
count: 2
allowRepeat: question
vars:
  fn: [SUMIF, COUNTIF, SUMPRODUCT, VLOOKUP, FIND, TRIM, INDEX, FLOOR, CEILING, MATCH]
questions: |
  ### Funkce
  
  Níže najdete seznam funkcí, které je dobré pro manipulaci s daty v tabulkových procesorech znát. Informace o nich si dohledejte na [stránce nápovědy Google Tabulek](https://support.google.com/docs/#topic=2811806) (vyhledávácí pole vás přímo navede na konkrétní popisy funkcí).
  
  - suma (`SUM`),
  - počet (`COUNT`),
  - když (`IF`),
  - podmíněná suma (`SUMIF`),
  - podmíněný součet (`COUNTIF`),
  - skalární součin (`SUMPRODUCT`),
  - index (`INDEX`),
  - maximum (`MAX`),
  - minimum (`MIN`),
  - vyhledání hodnoty v matici (`MATCH`),
  - vyhledat svisle (`VLOOKUP`),
  - najít (`FIND`),
  - délka (`LEN`),
  - pročistit (`TRIM`),
  - část textu zleva / zprava (`LEFT` / `RIGHT`),
  - zaokrouhlení (`ROUND`).


  ### Experimentujte
  
  Důležité je i myslet na to, že k jednomu cíli vede několik cest. Takže některé výpočty lze provést pomocí jedné funkce, nebo i pomocí více různých funkcí. Nebojte si dělat nová pole či sloupečky s pomocnými mezivýpočty.


  #### Zadání

  Popište funkci `%fn%`. Jaké má parametry a k čemu byste ji použili? (Využijte dokumentace, ale formulujte vlastní odpověď.)
rubrics:
  - checklist: ''
    items:
      - Funkce je správně popsaná vlastními slovy.
      - Je uveden praktický příklad užití dané funkce.
---
bloom: remember
questions:
  - Co znamená symbol dolar (`$`) před zápisem buňky ve vzorci? Např. `=A1 + $D$1`. Jak byste tuto možnost využili?
rubrics:
  - checklist: ''
    items:
      - Užití `$` je správně popsané vlastními slovy.
      - Je uveden praktický příklad užití tohoto symbolu při zápisu vzorce.
---
bloom: remember
vars:
  q:
    - Co znamená zkratka CSV v kontextu tabulkových souborů?
    - Jaký je rozdíl mezi soubory typu XLSX a CSV?
questions: |
  ### Importování dat a formát CSV
  
  V úplně prvních lekcích tohoto kurzu jsme se zaobírali tím, jak psát dokumenty v prostém textu (plain text). Podobná možnost existuje i pro tabulky, např. pomocí souboru typu CSV. CSV se používá především pro přenos dat mezi různými aplikacemi, je snadno editovatelný a čitelný i bez speciálního editoru.
  
  Přečtěte si např. [heslo CSV na Wikipedii](https://cs.wikipedia.org/wiki/CSV). 

  #### Zadání

  %q%
rubrics:
  - checklist: ''
    items:
      - Odpověď je správná.
      - Všechny užívané pojmy jsou použity správně.
---
bloom: create
input: file
comments: 5
questions: |
  Ze [sdíleného souboru](https://goo.gl/n2blnx) využijte list „Klasifikační arch ZŠ“. Do sloupce „Vážený průměr“ vypočítejte pro každého studenta vážený průměr (2 desetinná místa). Do sloupce navržená známka pak zaokrouhlete vážený průměr na nejbližší celé číslo. Použijte vzorce tak, aby když se změní zadaná hodnota známky nebo váha, tak se automaticky přepočítá i vážený průměr a navržená známka. Výsledek odevzdejte ve formátu XLSX (využijte export z Google Tabulek).
  
  Postup stručně popište a vypište funkce, které jste použili.
  
  > **Pozn.:** Jména a známky jsou smyšlené.
  > 
  > **Tip:** Pokud nevíte, jak se počítá vážený průměr, poradí Vám [např. Wikipedie](https://cs.wikipedia.org/wiki/V%C3%A1%C5%BEen%C3%BD_pr%C5%AFm%C4%9Br).
rubrics:
  - checklist: ''
    items:
      - Vážený průměr je správně spočítaný pomocí vzorců.
      - Postup je správně popsaný.
---
bloom: create
input: file
comments: 5
questions: |
  Ze [sdíleného souboru](https://goo.gl/n2blnx) využijte list „Akcie“. Do sloupce „Hodnota (Kč)“ vypočítejte hodnotu akcií podle kurzu v tabulce vlevo. Do políčka „Celkem“ pak hodnotu celého portfolia. Všechny hodnoty upravte na 2 desetinná místa (pomocí formátování). Výsledek odevzdejte ve formátu XLSX (využijte export z Google Tabulek).
  
  Použijte vzorce tak, aby se automaticky přepočítala hodnota portfolia a jeho položek, když se změní počet akcií, stav kurzu nebo název společnosti v portfoliu.
  
  Použijte funkci `VLOOKUP` (možná znáte českou variantu `SVYHLEDAT`). Postup stručně popište a vypište funkce, které jste použili.
      
  > **Pozn.:** Jedná se o skutečný kurzovní lístek. Portfolio je smyšlené.
rubrics:
  - checklist: ''
    items:
      - Hodnoty portfolia jsou správně spočítány.
      - Sumy jsou naformátovány dle zadání.
      - Postup je popsaný v komentáři.
---
bloom: create
input: file
comments: 5
questions: |
  Ze [sdíleného souboru](https://goo.gl/n2blnx) využijte list „Seznam zaměstnanců“.
  
  Pomocí vzorců vypočítejte hodnoty:
    
  - Počet neproškolených BZOP,
  - Celková prémie pro knihovníky,
  - Průměrná prémie pro knihovníky,
  - Příjmení zaměstnance s nejvyšší prémií.
      
  Použijte vzorce tak, aby když se změní pozice, informace o proškolení nebo výše prémie, tak se hodnoty automaticky přepočítají. Hodnoty o prémiích naformátujte na 2 desetinná místa + symbol „Kč“. Soubor uložte ve formátu XLSX a odevzdejte.
      
  Postup stručně popište a vypište funkce, které jste použili.
      
  > **Pozn.:** Instituce a jména jsou smyšlená.
rubrics:
  - checklist: ''
    items:
      - Číselné hodnoty jsou správně spočítány.
      - Číselné hodnoty jsou naformátovány dle zadání.
      - Příjmení zaměstnance s nejvyšší prémií je správně vybráno (pomocí vzorce).
      - Postup je popsaný v komentáři.
---
bloom: analyze
input: file
comments: 8
questions: |
  Na serveru [datahub.io](http://datahub.io) najděte dataset (tabulkový soubor s daty), který je ve formátu CSV a přijde vám zajímavý. CSV soubor otevřete, popř. z něj importujte data do tabulkového procesoru tak, aby hodnoty byly v samostatných buňkách. Výsledek odevzdejte ve formátu XLSX (využijte export z Google Tabulek).
  
  Pokud bude příliš velký, zkraťte ho na prvních 1000 řádků.
  
  Do komentáře vložte odkaz na původní CSV soubor. Stručně popište postup, proč jste si vybrali tento soubor a jak by se s ním dalo dále pracovat, k čemu by se data dala použít apod. Samotné zamyšlení nad významem a použití dat je v této úloze důležitější, než odevzdání souboru (doporučená délka popisu dat a jejich využití je 0,5—1 normostrany).
rubrics:
  - checklist: ''
    items:
      - V komentáři je odkaz na původní datový soubor.
      - Je odevzdán soubor ve formátu XLSX, který obsahuje data z datového souboru.
      - Je popsán důvod výběru daného datasetu.
      - Jsou popsány další možnosti práce s takovým datasetem.
      - Zamyšlení má požadovaný rozsah.
  - Bylo by skutečně možné využít datový soubor tak, jak tvrdí autor/ka úkolu?


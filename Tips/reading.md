V této lekci se obejdeme bez zadané četby: řešení všech úkolů je mnohokrát pečlivě popsáno na internetu.

### Tipy pro hledání řešení na internetu

- Když hledáte návod, pečlivě si ohlídejte, zda je určen pro vámi používanou verzi software (zejména pokud jde o balíky prodávané po dlouhou dobu, jako je např. MS Office).
- Návody v angličtině bývají pečlivěji zpracované (zejména díky tomu, že je jich mnoho).
- Spíše než listování několika stránkami výsledků ve vyhledávači vám většinou pomůže rychlé zkoušení více různých vyhledávacích frází.

### Jak na to?

Pokud se úkol dotazuje na nějaký postup, splňte úkol v následujícím rozsahu:
        
1. Najděte na webu popis či postup platný pro vaši platformu.
2. *Reprodukujte* postup na vlastním počítači či jiném zařízení (pokud jej nevlastníte, využijte pomoci přátel).
3. Vlastními slovy popište postup tak, aby jej dokázal splnit člověk s nízkou úrovní počítačové gramotnosti: 
    - specifikujte platformu, 
    - popište přesný postup a použitý software (příp. webové služby), 
    - pokud je to vhodné, ilustrujte popis obrázky, které přiložte k úkolu.
4. Doplňte odpovědi na případné další otázky v zadání.

### Zdrojování

Ve všech případech uveďte alespoň jeden zdroj, který poskytuje potřebnou odpověď. (Pokud jste odpověděli na základě své vlastní zkušenosti, dohledejte zdroj, který ji potvrzuje.)

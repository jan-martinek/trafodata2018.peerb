Nejprve se podívejte na TEDx video o tom, jak lidé s tabulkami pracují: [What Archimedes has to say about spreadsheets](https://www.youtube.com/watch?v=yda2cm7D_cQ) (Felienne Hermans, TEDx Delft). Pokud byste nevěděli, co je Pythagorejská trojice, [mrkněte na Wikipedii](https://cs.wikipedia.org/wiki/Pythagorejsk%C3%A1_trojice).

### Tabulkové procesory

Tabulkových procesorů je mnoho — od stále nejběžnějšího *Microsoft Excel* přes *LibreOffice Calc* až po cloudová řešení jako jsou *Google Tabulky*. **V tomto kurzu budeme pracovat s posledním zmíněným nástrojem od Google — pokud jste jej zatím nevyužívali, [krátce se s ním seznamte](https://www.google.com/intl/cs/sheets/about/).** 

Prosím, nevyužívejte jiného software — při zpracování i během hodnocení to způsobuje problémy kvůli
rozdílům mezi jednotlivými kancelářskými balíky.

> **Tip:** Mimochodem, jako studenti FF MU máte možnost zdarma používat několik různých komerčně dostupných balíků.

Tabulkový procesor umožňuje pracovat s větším množstvím záznamů najednou. Grafické uživatelské rozhraní pomáhá při práci s buňkami, vzorci i při tvorbě grafů — cílem je zpřístupnit komplexní funkcionalitu pomocí jednoduchého rozhraní.

Pro teoretický úvod si z odborného článku [Spreadsheet Engineering](https://is.muni.cz/auth/el/1421/podzim2018/VIKBA05/um/Spreadsheet-Engineering.pdf) si přečtěte kapitolky: 

- *Introduction* (cca 2 strany)
- *Spreadsheets: A History of Success?* (cca 3 strany)
- a pro zvídavé kapitolu *Spreadsheet Analysis*

> **Pozn.:** Původně jsem chtěl z článku vytáhnout jen tyto první 3 kapitoly, ale nechávám k dispozici celý článek. Pokud chcete, tak se můžete podívat, jak odborný článek vypadá. (Článek je velmi zajímavý, ale od 3. kapitoly začíná být dost složitý.)

### Základní pojmy

Než se pustíte do práce, seznamte se alespoň v základu s následující pojmy: 

- sešit (workbook) a list (sheet),
- záhlaví,
- řádek (row) a sloupec (column) tabulky,
- buňka (cell),
- hodnota (value),
- entita,
- objekt,
- atribut,
- seznam (list),
- záznam (record),
- a filtrování. 

Dobrým zdrojem může být třeba [tato stránka od Miroslava
Lorence](http://lorenc.info/3MA381/seznamy.htm) (sekci Formulář můžete
přeskočit). Zkuste se podívat i po jiných zdrojích informací (tradičně
použivejte [Google](http://google.com/?q=spreasheet+basics) a
[Wikipedii](https://en.wikipedia.org/wiki/Table_(information))).